1.1 Background (Передумови)

Більше двох років триває війна між Україною та Російською Федерацією з початку повномасштабного вторгнення. Для захисту свого суверенітету Україна заохочує створення нових технологій, які б надавали перевагу на полі бою.
Під час захоплення Авдіївки наші захисники, а саме – оператори дронів, не мали консесусу та злагодженості у діях, тому близько 300 чоловік діяли хаотично. Згодом це стало однією з причин захоплення Авдіївки.
Для вирішення цієї проблеми вирішено створити систему «Smart War Drones» (далі – SWD), яка б надавала інформацію про декілька дронів одночасно, що б давало можливість планувати операції та бачити ситуацію по певній ділянці фронту.
Проєкт SWD спрямований розробити технологічне рішення, яке б дало можливість головному командному пункту під’єднати дрони до системи, отримувати з датчиків на дронах потрібну інформацію про навколишню середу, місце перебування дронів та їх технічні характеристики, а також встановлювати «пункти скиду» (місця, де кожний дрон у створеній черзі автоматично скидає вантаж).

1.2 Business Opportunity (Бізнес-можливості)

Даний проєкт є перспективним на ринку програм для військових потреб, тому що відсутні точні аналоги, які відповідали б потребам споживачів. Даний продукт є привабливим, оскільки має потрібний функціонал для планування операцій з дронами та контролю ситуації на полі бою.
Проблема організації роботи дронів на ділянці фронту є актуальною та її неможливо вирішити без цього продукту. Саме тому проєкт буде мати попит  серед військових. Також SWD відповідає ринковим тенденціям, а саме, створенню нових технологічних рішень для військових потреб.
Проблеми, які вирішує цей продукт: 
−	організація переміщення дронів;
−	зручне планування операцій з дронами;
−	автоматизація створення черг дронів для підльотів до «пунктів скиду»;
−	встановлення маршрутів для відведеного дрона;
−	інформація про погодні умови, дальність досягнення дронів та заряд акумуляторів та реагування на неї (обробка даних з виводом інформації на екран, наприклад, потреба у поверненні дрона через низький заряд акумулятора тощо). 
Цей продукт буде вирішувати вищеописані проблеми, а саме: буде надавати інформацію про місцеположення дронів відносно один одного, що дасть можливість організовувати їх переміщення та планувати операції з ними; надаватиме можливість створювати черги з обраних дронів та обирати пункт скиду для них; дасть можливість встановлювати маршрути для окремих літальних апаратів; надаватиме оброблену інформацію про навколишнє середовище дрона, його технічні характеристики та активність. Прибуток застосунку очікується з бюджетних коштів країни або грантів на розробку програмного забезпечення для військових цілей.

2.1 Vision Statement (Окреслення концепції)

Програмна система для дистанційного керування дронами та автоматизації створення черг з їх взаємодією на певній ділянці «Smart War Drones» надаватиме користувачам технологічне рішення для керування операціями з БПЛА в умовах війни. Головні пункти управління дронами по ділянці фронту зможуть зручно відслідковувати дрони у системі, отримуючи цінну інформацію, а самі оператори БПЛА зможуть отримувати повідомлення з інформацією та кращі плани по операціям для вигіднішого застосування літальних апаратів. 
Система призначена для застосування в умовах війни на полі бою для знищення ворога, розвідки та доставки різного роду вантажу дронами. Штаб зможе влучніше планувати дії на полі бою маючи інформацію про систему БПЛА по ділянці та кожний дрон окремо. Головний пункт управління по ділянці фронту зможе передавати інформацію операторам про створені маршрути для їх апаратів, про черги на скид вантажу, про потенційні ризики з датчиків на БПЛА тощо.

2.2 Major Features (Головна функціональність)

Основні функції:
MF-1: можливість створення локальної системи.
MF-2: додавання дронів до системи.
MF-3: перегляд інформації по кожному БПЛА з його датчиків.
MF-4: надсилання повідомлень «на дрони» в системі.
MF-5: створення маршрутів для літальних апаратів.
MF-6: вказування «пунктів скиду» для обраних дронів.
MF-7: створення черг на скид у виділеному пункті для обраних дронів.
MF-8: управління списком апаратів у системі (видалення знищених, або тих, що перестали передавати інформацію з датчиків тощо).
MF-9: можливість перегляду всіх дронів на ділянці фронту (відведеній місцевості).
MF-10: можливість перегляду історії переміщення БПЛА.

3.1 Scope of Initial Release (Рамки первинного випуску)

Система повинна включати такі компоненти:
1)	 Серверна частина Back-end:
−	отримання та обробка даних з датчиків на дронах;
−	зберігання історії переміщення дронів;
−	зберігання інформації про список дронів у системі;
−	отримання та надсилання повідомлень з системи «на дрони»;
−	передача інформації з використанням протоколів для захисту даних.

2)	Клієнтська частина Front-end:
−	можливість додати або видалити БПЛА з системи;
−	обширна інформація про місце перебування дронів;
−	можливість перегляду інформації по кожному з дронів;
−	можливість відправити повідомлення «на дрон»;
−	можливість встановити «пункт скиду»;
−	можливість створити чергу з дронів до обраного «пункту скиду»;

3)	Мобільний програмний застосунок:
−	можливість додати або видалити БПЛА з системи;
−	інформація про місце перебування дронів;
−	можливість перегляду інформації по кожному з дронів;
−	можливість відправити повідомлення «на дрон»;
−	можливість встановити «пункт скиду»;
−	можливість створити чергу з дронів до обраного «пункту скиду»;
4) IoT застосунок
 Датчики отримання інформації про навколишнє середовище: 
−	вимірювання вологості;
−	вимірювання швидкості та напрямку вітру;
−	вимірювання температури повітря;
Датчики переміщення:
−	відслідковування місця перебування дрона;
−	спрацювання скиду при підльоті на «пункт скиду».

3.2 Scope of Subsequent Releases (Рамки наступних випусків)

−	автоматичні повідомлення «на дрон» про низький рівень заряду батареї або виходу із зони досяжності;
−	розширена статистика, припущення та рекомендації системи з оброблених даних зібраних датчиками;
−	класифікація дронів за ролями (ударний, розвідник, вантажний);
−	планування операцій у самій системі на мапі з імітацією майбутніх подій;
−	програмування дрона на автоматичне повернення на обрану точку (наприклад, «додому») після втрати керування;
−	покращена система додавання та видалення дронів у системі;
−	відмічення на картах ворожої техніки або інших важливих об’єктів.
−	система буде розширена з додаванням ролей для оператора та штабу, щоб краще розумівся принцип передачі інформації в системі;

4.3 Operating Environment (Робоче середовище)

Система націлена на локалізацію та інтернаціоналізацію, буде присутня можливість зміни мови інтерфейсу з української на англійську, оскільки користувачами майбутнього програмного засобу можуть бути як українці так і іноземці.
Для використання застосунку обов’язково потрібно мати девайс для заходу на веб-сайт або в mobile-застосунок та стабільне інтернет- або супутникове підключення. Припускається, що користувачі будуть використовувати систему на вулиці або у приміщенні.
Щодо Back-end, планується будувати серверну частину на мові С# з використанням ASP.NET Core, платформи .NET Core 7, MS SQL Server як бази даних та інших технологій. Дані будуть збиратися з датчиків на дронах, зберігатись в базі даних та оброблюватись системою. Конкретний максимальний час відгуку при доступі до даних, які зберігаються віддалено не встановлено, оскільки є привід припускати надійність роботи системи.  
Перебої в обслуговуванні потрібно мінімізувати, оскільки від цього залежить успіх на полі бою.
Засоби контролю доступу та вимоги щодо захисту даних будуть впроваджені за допомогою безпечних протоколів передачі інформації та шифрування.
Щодо Front-end, буде використано HTML, CSS та JavaScript. Можливо буде використаний фреймворк React.js.
Щодо мобільного застосунку, він буде розроблюватися на Java для операційної системи Android. При достатній кількості часу, буде розроблено застосунок для операційної системи IOS.
Для створення IoT застосунку буде використана платформа Arduino.
